1. 人名: 謝健威
2. 相片: tseKinWai_00
3. 關係: 孫
4. 感言:

你好嗎？ 很掛住你呢！我最鐘意同有記憶嘅就係同你去飲茶。同你去係最開心嘅因為可以咩都唔理，無咩規矩咁叫鐘意食嘅野。同啲唔熟嘅人，我總會扮到好似好有規矩好客氣咁…懶係有儀態。所以同婆婆你飲係最自在，最開懷，食得最開心嘅。

但係有時有啲麻煩，就係你鐘意同我爭俾錢，成日靜靜雞扮去廁所就俾定部長＄５００ 蚊，嘢都未食完，真係令人唔好意思，哈哈！好彩之後我都夠醒目晨早叫定部長唔收你啲錢，所以之後除咗啲慶祝事，我強迫你請我飲茶之外，多數都係我爭贏嘅，Yeah! 你多數會問我食咗幾多錢，我都一定會答：「茶樓話你太靚女，所以唔洗錢❤️」而你就會笑笑口咁話我痴線嘅，哈哈！
